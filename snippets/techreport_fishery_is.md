Veiðar á ýsu hafa ekki breyst mikið seinasta áratuginn, en fjöldi báta sem veiða 95% aflans hefur farið minnkandi (@fig-numvesselplot og @tbl-numboatstab). Afli er skráður frá 250 línubátum, um 60 togurum og 40 dragnótabátum. Mest af ýsu er veidd í botnvörpu og hlutfall ýsuafla í botnvörpu féll úr um 70% í kringum 1995 í um 45% árið 2017, en hefur aukist aftur síðan. Á sama tíma hefur hlutfall ýsu sem veidd er á línu hækkað úr um 15% á árunum 1995-2000 í um 40% á árunum 2011--2017, en hefur lækkað nokkuð síðan. Hlutfall ýsuafla sem fæst í dragnót hefur hins vegar verið nokkuð stöðugt, eða um 15%. Um 2% aflans hafa í seinni tíð verið veidd í önnur veiðarfæri, mest í net. Fyrir 2000 var hlutfallið veitt í net um 10--30% en hefur dregist saman í takti við minni sókn netabáta (@fig-numvesselplot og @fig-landingsbygear). Ýsa, sem veidd er af íslenskum fiskiskipum fæst að stærstum hluta á dýpi minna en 200 m (@fig-depthplot). Helstu ýsumið eru samkvæmt afladagbókum, suður, suðvestur og vestur af landinu (@fig-catchbyarea og @fig-catchdistplot), en þó varð töluverð aukning á afla norður og norðaustur af landinu á árunum 2003--2005 og hefur hlutfall ýsuafla þar haldist hátt síðan.
